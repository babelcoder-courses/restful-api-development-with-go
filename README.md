# รายละเอียดคอร์ส

ภาษา Go (Golang) ถือเป็นหนึ่งในภาษาที่ได้รับความนิยมอย่างสูงในปัจจุบัน ด้วย Syntax ที่เรียบง่ายผนวกกับประสิทธิภาพที่สูง ทั้งยังเหมาะกับการสร้างแอพพลิเคชันที่หลากหลาย เช่น การสร้างบริการหรือเซอร์วิสแบบ RESTful API หรือความสามารถที่โดดเด่นในการทำ Microservices จึงไม่แปลกที่บริษัทขนาดใหญ่เลือกใช้ภาษา Go เช่น Google, Uber, Twitch และ SendGrid เป็นต้น

คอร์สนี้จัดทำขึ้นเพื่อสอนการใช้งานภาษา Go พร้อมทั้งใช้ภาษา Go เพื่อสร้างการทำงานกับ RESTful API โดยเนื้อหาของคอร์สแบ่งออกเป็นสองส่วน ส่วนแรกจะปูพื้นฐานการใช้งานภาษา Go ตั้งแต่ต้น ทั้งโครงสร้างข้อมูลที่มีอยู่แล้วในภาษา Go การนิยามชนิดข้อมูลใหม่ หลักการทำงานแบบขนานผ่าน Goroutines การจัดการข้อผิดพลาดของโปรแกรม การ Debug Code ในโปรแกรมผ่าน Visual Studio Code เป็นต้น

ครึ่งหลังของคอร์สจะนำเข้าสู่การใช้ภาษา Go เพื่อสร้างการทำงานกับ RESTful API โดยอาศัย Gin Framework อิงสถาปัตยกรรม MVC (Model-View-Controller) พร้อมทั้งทำการเชื่อมต่อฐานข้อมูลและผูกความสัมพันธ์ข้อมูลผ่าน Gorm เรียนรู้การทำงานกับฟอร์มและการตรวจสอบข้อมูลในฟอร์ม (Form Validation) ก่อนการทำงาน รวมถึงการอัพโหลดไฟล์ผ่านฟอร์มด้วยเช่นกัน

นอกจากนี้คอร์สดังกล่าวยังได้สอนถึงการใช้ภาษา Go เพื่อทำ Authentication และ Authorization ผู้เรียนจะได้เรียนรู้หลักการของ JWT และการตรวจสอบสิทธิ์การเข้าถึงข้อมูล นั่นรวมถึงหลักการของ RBAC (Role-Based Access Control) ผ่าน Casbin เป็นต้น

สามารถสั่งซื้อคอร์สนี้ได้จาก https://www.babelcoder.com/courses/restful-api-with-go/
